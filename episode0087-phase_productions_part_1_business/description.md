# Phase Productions με τον Βασίλη Χειλά - μέρος 1ο: Επιχειρείν στον χώρο του κόμικ

Μετά από το προ-προηγούμενο επεισόδιο με τους "Λήσταρχους" κατεβαίνουμε από το βουνό και μιλάμε με τον σεναριογράφο και εκδότη του Βασίλη Χειλά. Στο 1ο μέρος της συζήτησης - είπαμε πολλά - μιλάμε για το στήσιμο μιας εκδοτικής επιχείρησης αρχικά για τους "Λήσταρχους" και τον "Αιώνιο", στη συνέχεια για την ανθολογία Epifany. Αναφέρουμε τη λειτουργία των δικτύων διανομής και το πως επηρεάζουν ολόκληρη τη βιομηχανία καθότι "το μέσο είναι το μήνυμα" με μία απαραίτητη στάση για να υμνήσουμε το Γκρίκ Περίπτερο (Greek periptero). Επίσης, συζητάμε για αρκετά άλλα πράγματα από τη σχέση νομοθεσίας και επιχειρηματικότητας, τη διαφορά της συλλογής από επιμέρους τεύχη με τις συλλογές που βγαίνουν και τις αναλογίες με άλλες βιομηχανίες αλλά και το πως επηρεαζόμαστε θέλοντας και μη από τις εξελίξεις στης ΗΠΑ αλλά και τι κάνει την 9η τέχνη διαφορετική από τις υπόλοιπες.

Ο Βασίλης είναι χειμαρρώδης, το επεισόδιο "τρέχει" πολύ γρήγορα και ευχάριστα με τη συζήτηση να κόβεται απότομα στο τέλος και να συνεχίζεται στο επόμενο επεισόδιο για το περιεχόμενο του Epifany ιστορία προς ιστορία, καλλιτέχνη προς καλλιτέχνη ξεχωριστά.

Λινκς

- <https://www.facebook.com/epifanycomics/>
- Βασίλης Χειλάς στο Goodreads: <https://www.goodreads.com/author/show/17811305._>

